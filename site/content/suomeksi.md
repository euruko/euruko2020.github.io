---
title: "Mikä on Euruko?"
date: 2020-03-29
draft: false
lang: fi
description: "Euroopan suurin vuosittainen Ruby-konferenssi järjestetään 28.–29.5.2021 virtuaalikonferenssina."
---

## Euroopan suurin vuosittainen Ruby-konferenssi järjestetään 28.–29.5.2021 virtuaalikonferenssina.

**Euruko** on vuodesta 2003 järjestetty eri kaupunkeja kiertävä Ruby-konferenssi, jonka kävijät valitsevat tapahtuman seuraavan vuoden järjestäjän. Helsinki valikoitui vuoden 2020 järjestäjäkaupungiksi Rotterdamissa 2019 järjestetyn konferenssin yleisöäänestyksessä. Pandemiatilateen vuoksi tapahtumaa on siirretty ja se järjestetään 2021 Helsingin sijaan poikkeuksellisesti verkossa. Kaikkien aikojen pohjoisimmasta Eurukosta päästään tilanteen salliessa nauttimaan Helsingissä kuitenkin vuonna 2022.

Edellisinä vuosina Euruko on järjestetty Saksassa, Itävallassa, Alankomaissa, Espanjassa, Tšekissä, Kreikassa, Bulgariassa ja Unkarissa.

Euruko tulee kokoamaan yhteen satoja osallistujia yhteisölliseen virtuaalikonferenssiin. Lisäksi Eurukon puheenvuorot välitetään ilmaiseksi streamaus-palveluiden välityksellä suorana kaikille tapahtumasta kiinnostuneille.

Euruko 2021:n pääpuhujavieraat ovat:

- **Yukihiro “Matz” Matsumoto**: Ruby-kielen kehittäjä
- **Linda Liukas**: Koodauksen ja tietotekniikan maailmaan sijoittuvista Hello Ruby -lastenkirjoista tunnettu kirjailija ja kuvittaja. Kansainvälisen, yli 270:ssa kaupungissa toimivan, nuorille naisille koodaustaitoja opettavan Rails Girls -liikkeen perustaja.

Konferenssin muut puhujat valitaan esitelmäpyyntöjen avauduttua keväällä 2021. Esitelmäpyynnöt ovat auki 18.04.2021 saakka.


**Mikäli olette kiinnostuneita, tutustukaa [yhteistyömahdollisuuksiin](/sponsoring/)**

## Meistä

[Kisko Labs](https://www.kiskolabs.com/) on helsinkiläinen ohjelmistoyritys, joka on rakentanut verkkopalveluita Ruby on Railsilla vuodesta 2007 – olemme Suomen kokenein Ruby on Rails -teknologialla verkkosovelluksia toteuttanut ohjelmistotalo.

Olemme myös Suomen ensimmäisen ja ainoan Ruby-konferenssi Frozen Railsin järjestäjä.
